A:	K, ceritanya cam ni, PN1.
B:	<Mm>.
A:	<Cerita> masa ### di Maktab Gaya dulu.
A:	Jadi berapa tahun lepas tu /// <say>.
B:	<Maktab> Gaya, KK?
A:	Maktab Gaya KK, masih, masih ada ka sekarang?
B:	Masih masih ada ###.
A:	Aa, jadi, aa jadi kami kan masuk latihan guru tu.
B:	Mm.
A:	Ah, jadi, saya dapat satu bilik tu dengan saya punya roommate, orang Sarawak la.
A:	Kami dapat, kami lambat mendaftar.
A:	Jadi dapat bilik yang besar.
B:	<Mm>.
A:	<Macam> bilik ketua blok tu la.
B:	Mm.
A:	Jadi saya dengan satu orang Sarawak.
A:	Namanya PN2.
A:	Pastu, jadi, macam biasa la pagi-pagi bangun pagi jam tujuh, mau pi kuliah.
A:	Jadi, bangun pagi tu, sekali bangun pagi, saya tengok la duit ah dompet saya, kan?
A:	Cek-cek duit, <aih>?
A:	Macam semalam saya ingat tujuh puluh ringgit.
B:	<Mm>.
A:	Selepas tu s macam bekurang, tinggal sepuluh ringgit.
B:	Aa.
A:	Pastu, jadi, ini katil saya, katil PN2.
A:	Lepas tu, Si PN2 pun tengok juga.
A:	Eh PN2, kenapa /// a duit ni macam bekurang?
A:	Takkanlah kita lu lupa kita punya duit, kan?
A:	Dompet kita berapa.
B:	Mm mm.
A:	Pastu, si PN2 pun tengok dompetnya.
A:	Dompetnya pun berkurang.
B:	<O>.
A:	<Jadi>, lepas tu, kami cek-cek la satu rumah ni.
A:	Aa, satu bilik ni.
A:	Lepas tu ### mejanya.
A:	Lepas tu yang mejanya yang /// dia punya rumah ni lain sebenarnya.
A:	Yang antara ini di dinding.
A:	Lepas tu situ kosong.
A:	Artinya orang bole panjat.
B:	O.
A:	Dari luar <koridor> tu kan?
B:	<Ada>
A:	Ah.
B:	Ada lubang la.
A:	Ada lubang tu, yang pesen rumah-rumah lama tu.
B:	Mm.
A:	Sekali.
A:	Situ yang kosong tu, yang sini ada meja untuk belajar, ada bekas tapak kakik sana.
A:	Tapak kakik orang di atas meja tu.
A:	Lepas, aa.
B:	Berlumpur-lumpur?
A:	Indak juga telampau lumpur, tapik /// <habuknya la>.
B:	<Ada, ada>.
B:	Ok ada bakas la.
A:	A, ada tapak kakik.
A:	Lepas tu, bila kami tengok di lantai, macam ada koto-kotor lagi.
A:	Yang habuk-habuknya tu.
B:	Mm.
A:	Jadi kami syak, macam ada orang masuk.
A:	Jadi, macam mana dia boleh masuk.
A:	Ini kan tingkat dua?
B:	Mm.
A:	Ini semua dom.
A:	Ni p dom perempuan, ah depan ni pun lima orang, kami dua orang, sini katakan la lapan orang.
B:	Mm.
A:	Jadi sini, pintu /// utama, sini pun ada lagi lima orang.
A:	Turun tanggak bawah ni, tanggak ni.
A:	Ini asrama perempuan, kan?
A:	Jadi, yang sini ni ade /// mangga.
B:	Mm.
A:	Setiap malam dikunci.
A:	Jadi, <orang> ndak
B:	<Mimang su> mimang susa mau masuk la?
A:	Iya, indak bole orang masuk.
A:	Sab sini dinding tiada tingkap.
A:	Jadi, macam aa.
A:	Sini toilet.
A:	Jadi tandas a room bilik kami ni sebelah toilet.
A:	Jadi, hairan la kami.
A:	Jadi, siapa yang mencuri?
A:	Tak mungkin /// kami syak dia bukan dari pintu.
A:	Kalau dari pintu, sab kami dua mesti sedar, kan?
B:	Mm, mm.
A:	Sini katil, sini katil.
A:	Jadi, dia naik dari sini.
A:	Dia memanjat dari sini.
A:	Kenapa dia indak guna pintu?
B:	Mm.
A:	Jadi, yang bikin heran sama kami, sekali kami cek yang sini dinding ni, ya la, masa tu ### macam penyiasat juga.
A:	Telampau /// telampau tetanya-tanya, kan?
A:	Jadi.
B:	Mm.
A:	Cek dinding sini, cek dinding sini, ada tapak kaki kucing.
A:	Macam ni, kan?
B:	Mm.
A:	Tapak kaki kucing tu, di sini.
B:	<Mm>.
A:	<Di sini>.
A:	Jadi kami pun pikir-pikir.
A:	Kenapa ada <kucing> di dinding?
B:	<Di dinding>.
A:	Macam mana dia kucing tu bole naik sana?
A:	Jadi kami pun syak-syak, jangan-jangan yang manusia tu menjadi /// jadi-jadian.
A:	Jadi kucing ka, masuk ke dalam tu.
A:	<Tapik> cuba ko bayangkan masa dia naik sini itu, masih ada tapak kakiknya, kan?
B:	<Mm>.
B:	Mm.
A:	Tapak tangan tidak la berapa nampak.
A:	Tapi yang kaki tu ada dengan kotoran-kotoran.
A:	Jadi, kita syak tu ada orang masuk sini.
A:	Jadi, ini hari pertama.
A:	Macam biasa la.
A:	Lepas tu hari kedua, hari ketiga.
A:	Jadi kami dua ni pun, kebetulan si PN2 ni pun penakut.
A:	Orang Serawak penakut.
A:	Jadi, kami dua ni, smenjak peristiwa ni, macam kami rasa-rasa macam pencuri tu mau datang lagi balik.
A:	Jadi, tidur la kami sama-sama.
A:	Tidur di lantai.
A:	Bukan lagi tidur di katil.
A:	Masing-masing sama, berjaga-jaga.
A:	Kalau si PN2 kalau /// saya tidur, si PN2 maen henpon yang Nokia zaman lampau tu.
B:	<Tiga tiga satu kosong, haha>.
A:	<Aa, aa>.
A:	Jadi, dia indak tidur.
A:	Kalau, kalau dia tidur, saya pulak tukang jagak.
A:	Jadi kami bawak kayu, bawak pisau, aa tidurlah.
A:	Sambil berja berjaga-jagak.
A:	Jadi, malam kedua tiada.
A:	Malam ketigah, tiada.
A:	Malam keempat tu, datang lagi.
B:	Da
A:	Datang lagi pencuri tu.
A:	<Dari>
B:	<Dari>, dari mana dapat pisau tu?
A:	Aa?
B:	Dari mana dapat?
A:	<Yang apa?> 
B:	<Pisau.>
B:	Pisau.
A:	Pisau memang ada.
A:	Sab /// memang kami simpan di bilik, untuk bukak /// buah-buahan.
B:	Oo.
A:	Memang di bilik kan, kita simpan piring kadang-kadang.
B:	Pisau dapur ##?
A:	Pisau dapur.
A:	Aa.
A:	Lupa mau bagi tau kau sini tandas, sini ada pantry lagi satu.
B:	Aa.
A:	Aa.
B:	Ok.
A:	Pantry la, tapi jarang masak.
A:	Sini toilet.
A:	Jadik, sekali tu, malam keempat tu kira-kira empat pagi /// tiba-tiba /// aa ada, sebelum, ini tandas, kan?
B:	Mm, mm.
A:	Ini yang pintu kami untuk semua orang keluar pigi bawah la.
A:	Di sini ni ada pintu koboi yang bole begini.
A:	Aa, a.
A:	Jadi pintu koboi di lorong kami ni, kami sanggak pakai /// gini, kan?
B:	Mm.
A:	Pintu koboi ni dengan penyapu.
B:	Mm.
A:	Jadi kalau orang tolak dari luar, kalau pencuri masok, dia terus jatuh, kan?
B:	Aa, a.
A:	Jadi kita bole sedar.
A:	Jadi, yang hari keempat tu, subuh-subuh sekitar jam empatlah.
B:	Mm.
A:	Kenapa tiba-tiba saya dengar, aa ada bunyi macam ni.
A:	Aa, macam tu.
A:	Bunyi tapak kakik, kan?
B:	Aa <aa>.
A:	<Jadi>, tapak kaki satu.
A:	Kasi bangun la si PN2.
A:	PN2, PN2 ada bunyi sesuatu.
A:	Lepas tu, menengar lagi kami tiada lagi bunyi pa-pa.
A:	Jadi, rupa-rupanya ditolaknya pintu koboi tu.
A:	Jatuh la pintu tu.
A:	Baru apa lagi, teriaklah.
A:	Teriak kami seluru.
A:	Ini bangun.
A:	Ini bangun.
A:	Ni bangun.
A:	Ni bangun.
A:	Ni bangunn.
A:	Blok lelaki bangun.
A:	Aa, mau mengejar pencuri.
A:	Jadi, pelajar lelaki naik dari bukit sini.
B:	Mm.
A:	Pigi masuk asrama perempuan, pigi kejar pencuri.
A:	Rupanya pencuri itu, masa dia lari tu, dia, kedengaran kakinya yang.
B:	Aa, a.
A:	Ah, macam tu dia lari.
A:	Last-last lari, di belakang sini.
A:	Aa, di belakang pantry ni, yang pantry aa diijaknya cermin /// cermin tu.
A:	Tapik.
B:	Aa.
A:	Jadi ceritanya, sekali siasat punya siasat, masuk dalam tandas, tandas tu ada loteng.
B:	<Oo> ok, a.
A:	<Loteng tu> tembus ke bumbung.
A:	Jadi, kebesokan paginya bila orang pereksa di atas tu, ada dia punya barang-barang semuanya.
B:	Yang?
B:	Barang pencuri tu.
B:	<Oo>.
A:	<Alat-alatnya>.
B:	Astaga.
A:	Dia punya tali, dia punya /// macam-macam la barang-barangnya di atas.
A:	Jadi, kami syak, siang-siang dia be be betapuk di atas.
A:	Dia tunggu malam, baru dia mau masuk pi mana-mana b bilik ni.
A:	Pigi sini ka, tapi yang yang kena, bilik kami la.
B:	Mm.
A:	Jadi.
B:	Dekat.
A:	A'ah, yang bikin heran tu, nasib baik dia bukak.
A:	Ada pintu koboi ni.
A:	Penyapu dia jatuh, kan?
B:	Mm.
A:	Memang kami dua sedar la ni, masa tu.
A:	Tapik memang, memang takut sangatlah.
A:	Aa, kebesokannya cek atas, memang ada b talinya, barang-barangnya.
A:	Cermin.
A:	Yang cermin sini, pace pecah la.
B:	Isy.
A:	Dia lari dari loteng.
A:	Takkan dia mau dia /// bumbung, kan?
A:	Tak kan dia mau lumpat, mesti dia je mati, kan?
B:	Mm.
A:	Jadi dia injak yang cermin sini, pecah jugak cermin ni.
B:	Jadi, kana tangkap jua orang tu?
A:	Indak dapat tangkap.
B:	Teda dapat tangkap.
A:	Mm Jadi, ya la yang masuk maktab tu pun ramai Sarawak.
A:	Jadi kami beramai-ramai, pigi la /// balai polis KK yang sebelah atas, ntah sebelah mana ni.
A:	Melapor di balai polis.
A:	Polis datang juga, mau pereksa cop jari.
A:	Tapi inda tau la macam mana.
A:	Tapi yang bikin heran yang tu la, yang /// cop, yang kami syak dia jadi kucing itu.
A:	Ndak tahu la, mungkin jadi kucing ka, sab.
B:	Jadi kucing ka atau pun dia.
A:	Aa.
B:	Ndak tau la.
B:	Tapik /// hairan o?
A:	Mm mm, itu yang hari keempat.
A:	Lepas tu, keempat.
A:	Lepas peristiwa ni, semua di blok ni ketakutan.
A:	Mau pigi tandas beramai-ramai.
A:	Sebab, perasaannya macam pencuri itu, macam masih ada, kan?
A:	Jadi, mau pigi mandi pun beramai-ramai.
A:	Mau ikut rombongan.
A:	Aa, takut, takut mau apa ni?
A:	Takut mau pigi sorang-sorang.
A:	Takut, kita rasa macam pencuri tu /// ada di atas, kan?
A:	Rupanya yang /// ini yang bumbung di atas tu sebenarnya boleh dibukak.
A:	Dia dari atas bumbung ##.
A:	Diam-diam dekat mumbung.
A:	Pastu hari-hari kemudian, kadang-kadang warden marah jugak dengan kami.
A:	Macam ma dia kata, macam mana juga kamu indak kunci pintu ni.
A:	Last-last, lama-lama rumah warden tu pun dinaiknya tingkat empat.
B:	Astaga.
A:	Tapi indak tau orang yang sama atau tidak.
A:	Dalam cam yang satu minggu, dua minggu tu la.
A:	Bila dia beroperasi tu, dia macam tiga hari rehat, dia datang lagi balik.
A:	Jadi warden yang garang dengan kami, hari tu rumahnya dinaik, ndak dapat apa-apa, rumahnya dikasi semak-semak oleh yang /// yang pencuri.
A:	Dikasi buang kertas-kertasnya semua begini.
B:	Jadi yang, apa suda?
B:	Macam /// di sana ada tukang kebun, semua tu, kan?
A:	Masa tu indak kami berapa perasan.
A:	<Tapik>
B:	<Kalau>
B:	Mungkin, mana tau <lepas>
A:	<Mungkin di depan?>
B:	Lapas tu a.
B:	Lapas tu tiba-tiba ada yang hilang, kan?
B:	Mungkin?
A:	Aa.
B:	Dia la, kan, macam tu?
A:	Mm.
A:	Jadi, sekali kami bincang-bincang rupa, kami pikir-pikir.
A:	Durang cakap, kalau pencuri tu kunun.
A:	Mimang indak bole mencuri kasi habis duit.
A:	Mesti kasi tinggal suatu dalam dompet orang.
A:	Dia punya <dia punya>.
B:	<Dia punya pantang>.
A:	Aa, dia punya ilmu tu.
A:	Jadi ni kes pelajar perempuan yang nda lama lagik, yang blok lelaki lagik.
A:	Tapi pencurinya ni ndak la halimunan.
A:	Macam kami ni.
B:	Mm.
A:	Yang pencuri di sini ni, dia /// yang ni, maggie pun dicuriknya.
A:	Orang balik kampong punya barang, kan?
A:	Maggie dibongkarnya.
A:	Beg orang balik kampung.
A:	Yang di sini ni, yang di blok lelaki.
A:	Tapi dikejar pun indak dapat jugak.
B:	Inda dapat jugak?
A:	Indak dapat.
B:	Hisy.
A:	Jadi itulah, ceritanya yang menakutkan.
A:	Tapik, lama sudahlah.
A:	Entah taun berape ni, taun berapa ni?
B:	Taun brapa ba, Dr. di sana duluk?
A:	Macam taun, nanti ya?
A:	Naik gunung Kinabalu tahun sembilan belas.
A:	Tahun dua ribu ke dua ribu satu?
B:	Mm.
A:	Di maktab.
B:	Mm?
B:	O.
A:	Masi lagi dia, belum lagi la insti apa?
B:	Bukan.
A:	Institut.
A:	Masi lagi maktab.
B:	Maktab, kan.
B:	Mm, k k k.
A:	Setahun lebih juga kami ### KP, KPLI.
B:	Mm.
A:	Mm.
A:	O, baru lapas degree la?
A:	<Masa tu>.
A:	<Aa>, lapas degree masa tu.
B:	Jadi lapas maktab tu terus, ada apa? <Menga>
A:	<Kerja> a.
B:	Mangajar, mangajar?
A:	Aa.
A:	Mengajar, dapat saya di /// Segaliud.
A:	Di pinggir bandar Sandakanlah.
B:	Aa aa.
A:	Di pinggir Sandakan lagi.
A:	Pastu, tiga tahun saya mengajar sana, taun keempat saya sambung master di UKM.
B:	Sampai sekarang la?
A:	Aa.
A:	Pas master, habis, kerja lagi dua tahun, begitu.
A:	Tapi, saya ### kana latak jawatan yang guru tulah.
B:	Mm mm.
A:	Jadi, pastu masuk master, buat Phd, aa.
B:	Jadi, ###.
A:	A, a tu la.
A:	Jadi pensyarah di situlah.
A:	Sampai pencen mungkin.
B:	###.
A:	Empat taun saja, saya sempat mengajar di skola.
A:	Skola yang terpencil.
A:	Masa tu.
B:	Jadik, di sana ada apa?
B:	Tempat tinggal jugak?
B:	Asrama tu?
A:	Yang mana?
B:	Ai, di asrama, di sekolah tu.
A:	Di sekolah tu, tinggal /// ada rumah guru, kan?
B:	Ada rumah guru juga la?
A:	Ah Apatment empat tingkat.
B:	Sana, tiada bikin takut, kan?
A:	Sana, tiada.
A:	Sebab siring jalan besar.
B:	Oo.
A:	Pelajar mengadap asrama.
B:	Bising-bising?
B:	###.
A:	Tiada jugak.
A:	Ok jak.
A:	Aa s dekat kan?
A:	Tapi masa tu skola tu kau bayangkan la.
A:	Di pingger Sandakan.
A:	Belum lagi ada internet masa tu.
A:	Henpon pun tiada, tiada yang iya la, zaman yang, zaman dulu-dulu, kan?
B:	SMS.
A:	Internet ah, internet tiada.
A:	Tengok TV pun, tengok TV ada jugak barangkali.
A:	Tapik, surat khabar, tiada baca surat khabar.
A:	Telefon di skola tu pun satu, ikut letrek.
A:	Kalau karannya indak bagus, dak linenya indak bagus, ndak la.
A:	Mm.
A:	Kalau mau pigi bandar pulang sekolah, naik bas besar sampai bandar katakan jam tigak.
A:	Kau beli-beli barang-barang cepat-cepat, nanti jam limak, basnya balik pigik tiga puluh dua batu.
A:	Macam chek point, kan?
B:	<Tiga puluh dua batu>.
A:	<Tiga puluh dua batu>.
B:	Uisy.
A:	Daripada bandar Sandakan.
B:	Ampir-ampir, ampir-ampir /// nam puluh kilometer.
A:	Aa.
A:	Jadik, kalau ada kereta senang la.
A:	Tapi masa tu kan banyak pairet.
B:	<Mm>.
A:	<Van-van>.
A:	Jadi, itu la kerja kami sama kawan.
A:	Ujung-ujung hari minggu, hari Jumaat, pigi bandar.
A:	Pastu pulang balik.
A:	Mm, aa, petangnya balik lagi.
A:	Balik ikut pairit.
B:	Mm.
A:	Pigi skola tu.
A:	Tapi, sekarang pelajar-pelajar tu kalau kau tengok.
A:	Yang, b yang pelajar yang OK-OK.
B:	Mm.
A:	Banyak ah sudah kerja /// kerja yang bagus la jugak.
A:	Ada yang jadi polis.
A:	Ada yang jadi cekgu.
A:	Ada yang, yang di anu juga, apa ni?
A:	Di Ranau.
A:	<Mengajar>.
B:	<Mm.>
A:	Polis kebanyakannya, sebab, skola kami tu dulu terkenal yang anu tu, KRS.
A:	<Wakil negeri Sabah>.
B:	<Kadet Remaja?>
B:	<Eh Kadet Remaja?>
A:	<Iya>.
A:	Kadet Remaja Sekolah.
B:	Mm.
B:	Jadik, pernah jadi wakil Sabah tu, pigi Semenanjung, skola kami.
B:	Oo.
A:	Kadet yang perempuan.
B:	Mm.
A:	Slalu wakil negeri Sabah.
A:	Jadik /// itulah, ceritanyah.
B:	Banyak polis?
A:	A aa, banyak yang jadi polis.
A:	Polis, ada beberap ada ti tiga ka?
A:	Tapi yang jadi polis tu, itu-itu juga.
A:	Sebab dia memang, orang tu yang bebaris di sana tu.
B:	Mm.
A:	Yang macam jadi ketuak, ketuak, kan?
A:	Mm, jadi sekarang, ada la kawan-kawan lama jugak yang tinggal sana, yang /// lama-lama duluk.
A:	Pengetuaknya pun suda begantik.
